# Седмица 8 - Статични член данни и функции и подготовка за контролното

За тази седмица ще направим малко почивка от голямата тема, за да се подготвим за контролното. Документът е в различен формат от обикновено, за да е малко по-подобен на формата на контролното.

Лекар трябва да поддържа статистика за броя на посещенията, които са направили пациентите му. За всеки пациент лекарят записва името, датата на раждане и броя на посещенията, които е направил пациентът през една календарна година. Да се напише програма, която за лекар създава списък от пациентите му, намира средния брой на посещенията на пациентите, както и пациентите, направили повече от зададен брой посещения. За имената на пациентите и лекарите програмата да заделя толкова памет, колкото е дължината им, а списъкът от пациенти на лекар да е разположен в динамичната памет. Класовете, реализиращи данните за пациент и за лекар, да съдържат **каноничното представяне**. Освен това, чрез статична член-данна, инициализирана с 0, да се задава индексът на текущо регистрирания пациент.

#### За следващите изберете подходящ тип данни:
- `MaxLengthName` = 30; // максимална дължина на име
- `PATIENTS` = 100; // максимален брой на пациентите

**(^^^ помислете къде могат да стоят тези стойности ^^^)**

Класът `Date` съдържа следните характеристики:
Член данни:
- `day` - integer
- `month` - integer
- `year` - integer

Методи:
- Конструктор с три параметъра
- `getters`
- `setters`
- `print`

Клас `Patient` съдържа следните характеристики:
- `name` - динимично заделен масив
- `dateOfBirth` - използва горния тип
- `visits` - брой посещения при лекаря

Методи:
- Канонично представяне
- `getters`
- `setters`

Класът `Doctor` съдържа следните характеристики:
- `name` - име на лекар
- `patientsList` - масив с пациентите на лекаря
- `patientsRegistered` - брой на регистрираните пациенти
- `registered` - текущ регистриран пациент, използва се при регистрация на нов пациент, за индексиране в `patientsList`

Методи:
- Канонично представяне
- `getters`
- `setters`
- `void registerPatient (const Patient&)` - регистрация на пациент
- `double average () const` - средния брой визити на лекаря
- `void printUpper (int) const` - извеждане на пациентите, направили по-голям брой визити от указания лимит