# Задачи за шаблони

## Задача: 
Имплементирайте шаблон на функцията `swap`, използващ временна променлива за размяната. Направете специализация за типа `int`, неизползваща временна променлива, а побитовата операция `xor`.
## Задача: 
Да се реализира клас `Set`, описващ саморазширяващ се контейнер от елементи от произволен числов тип – капацитетът да нараства двойно при всяко преоразмеряване. Елементите в множеството трябва да са **уникални** (да няма повтарящи се) и се пазят в нарастваща сортирана последователност. Търсенето на елемент по стойност трябва да става за време **O(logn)**, а вмъкването и триенето за време **O(n)**.
Погрижете се за коректната обработка на паметта с дефиниране на голяма шестица. Конструкторът по подразбиране да създава празно множество.
<br>Да се предефинират следните оператори за класа:
-        !    - проверява дали множеството е празно (връща true, ако множеството е празно);
-        += - получава като аргумент цяло число и го добавя към множеството;
-        += - получава като аргумент друго множество и добавя към текущото множество всички елементи на множеството, подадено като аргумент (обединение на две множества);
-        -= - премахва даден елемент от множеството;
-        -= - получава като аргумент друго множество и премахва от текущото всички елементи на множеството, подадено като аргумент (разлика на две множества);
-        *= - получава като аргумент друго множество и оставя в текущото само онези елементи, които са част и от множеството подадено като аргумент (сечение на две множества);
-        == - връща true, ако елементите на двете множества са еквивалентни;
-        != - връща true, ако двете множества не са еквивалентни;
-        << - извежда елементите на дадено множество.
Да се демонстрира работата с класа.

---

Компютърни науки
---



# Задачи за рекурсивни полиморфни структури

## Задача: 
Създайте програма имитираща файлова система в компютър. За целта трябва да се имплементират класовете File и Directory. Помислете каква точно трябва да бъде структурата на тези класове и дали са нужни допълнителни класове за решаване на задачата. Нека в класа File да имаме:
- `name` - име на файл
- `content` - съдържание на файла
- `size` - размер на файла 

Класа Directory да бъде самооразмеряващ се контейнер, който може да съдържа обекти от тип File и Directory. Приемаме, че директорията няма размер, а се определя само от размера на файловете вътре. Класът Directory да има член данните:
- `name` - име на директория
- `length` - брой обекти от тип <b>File</b> в директорията

Да се имплементират и следните методи:
- За <b>Directory</b>
  - `getName()` - връща името на директорията
  - `getSize()` - намира размера на директорията
  - `getFilesCоunt()` - Намира броя на обектите от тип File в директорията
  - `display(int indent = 0)` - показва информация за директорията с възможност за отстъп.
  - `addEntity (??? *fd)` - добавя файл или директория към текущата директория
  - `copy(??? \*fd)` - копира обекта подаден като указател в текущата директория *(Забележете, че fd може да бъде от тип File\* или Directory\*)*
  - `find(name)` - намира първия срещнат файл или директория в текущата директория и връща указател към него/нея 
- За <b>File</b>
  - `getName()` - връща името на файла.
  - `getSize()` - връща размера на файла.
  - `display(int indent = 0)` - показва информация за файла с възможност за отстъп.